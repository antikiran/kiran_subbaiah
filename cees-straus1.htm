<html>
<head>
     <title>Cees Straus: Een beelde tussen de graven</title>
</head>
<body text="#000000" bgcolor="#CCCCCC" link="#0000FF" vlink="#800080" alink="#0000FF">
<div ALIGN=right><table CELLSPACING=0 CELLPADDING=0 WIDTH="100%" >
<tr ALIGN=RIGHT VALIGN=TOP>
<td ALIGN=LEFT VALIGN=TOP WIDTH="80%" HEIGHT="100%">
<h2>
Kiran Subbaiah/ Texts about KS/</h2>
<u><font size=+2>Cees Straus: Een beelde tussen de graven</font></u>
<p><a href="others_text.htm"><img SRC="back.gif" BORDER=0 height=19 width=19></a><a href="others_text.htm">Index:
Texts about KS</a>
<br>&nbsp;
<p><font size=+3>de Verdieping</font>
<br><img SRC="cees-straus.jpg" BORDER=0 height=300 width=440>
<br>&nbsp;
<br>&nbsp;
<p>Veel positieve reacties kwamen er na plaatsing van het beeldhouwwerk
van de Indiase kunstnaar Kiran Subbaiah op De Nieuwe Ooster begraafplaats
in Amsterdam. Subbaiah "Het beeld moet een eenheid vormen met de omringende
natuur die hier zo sterk aanwezig is".
<p>Op De Nieuwe Ooster, de stijlvolle begraafplaats in Amsterdam-Waatergraafsmeer,
staat temidden van hondeerden graven een opmerkelijk beeld uit een niet-christelijke
leefsfeer.
<p>Het doet op het eerste gezicht ietwat vreemd aan: zo'n oosters beeld
op een door en door westerse begraafplaats. Maar Kiran Subbaiah bezweert
dat zijn installatie niet als provocatie moet worden gezien. ,,Mijn beeld
gaat over de dood en de wederopstanding. Daarvoor heb ik een episode uit
de Mahabharata gebruikt. Dat is een eeuwenoud hindoeistisch verhaal, waarin
een pantheon van goden wordt opgeroepen. Het gegeven is zo universeel dat
ook christelijk geori&euml;nteerde mensen er zich in kunnen vinden. je
kunt de Mahabharata vergelijken met het Oude Testement, beide hebben een
vergelijkbare zeggingskracht".
<p>Het blijkt geen reclamepraatje te zijn van de 31-jarige uit het indiase
Bangalore afkomstige kunstnaar. Getuige de vele reacties kort ne de plaatsing:
'een bron van inspiratie voor de toekomst', 'Prachtige, zowel het beelde
als de locatie. Woorden zijn plaats. Ik zie hierin een mens die uit het
leven is gevallen, maar het leven is gevallen, maar het leven zelf gaat
door'.
<p>leven en dood zijn thema's in al het werk van Subbaiah. Ook het hindoe&iuml;sme
speelt, op de achtergrond, een rol. Maar Subbaiah kan niet zonder meer
een religieus kunstenaar worden genoemd.&nbsp; Kunst maken heeft ook nog
iets te maken met individuele keuzes, met smaak. Subbaiah bestrijdt de
opvatting dat elke kunstnaar een tevoren bepaald concept moet aanhangen.
,, Ik heb, als ik begin, geen vast omschreven plan wat ik ga maken." Het
Werd hem ook niet bijgebracht op de twee kunstkunstacademies in india.
,,De eerste kunstakademie was totaal gericht op het ambacht. Op de tweede
academie bestond al wat meer belangstelling voor contemporain werken."
<p>Maar echt 'modern' werd het pas toen Subbaiah na zes jaar studie India
en een periode van vijf jaar als zelfstandig kunstenaar naar Londen toog.
Daar doorliep hij het Royal College of Art, een postacademische opleiding,
waar slechts de meest getalenteerde kunstenaars terecht kunnen. Twee jaar
lang werd hij in de gelegenheid gesteld om zijn idee&euml;n over beeldhouwkunst,
zijn specialiteit, in een westers land vorm te geven.
<p>Het onderwerp van het beeld gaat over een van oorsprong menselijke figuur
uit de Mahabharata. ,,In de tijd dat dit epos ontstond, circa 380 na Christus,
was de figuur nog een mens. Tegenwoordig is hij ott god getransfigureerd.
Dat is een gegeven dat toch in meer godsdiensten voorkomt? Deze figuur
was tijdens zijn leven zo onschendbaar als achilles. Hij was dus onoverwinnelijk
en kon zelf het tijdsip kiezen dat hij zou sterven. Ik heb vour het beeld
het moment gekozen dat hij zick heeft losgemaakt uit een tombe, een verbblijfplaats
voor heiligen. Deze vorm staat voor het leven waar de figuur zich van heeft
losgemaakt. Hij bevindt zich nu in een horizontale staat, symbool voor
de dood, terwijl de verticaal geplaatste tombe het leven representeert.
Maar de figuur wordt tegelijk van de grond verheven, lijkt te zwenen. Daarmee
wordt de mogelijkheid geboden om verder te bestaan."
<p>Subbaiah kan zich de onwennigheid met het hindoe&iuml;sme goed voorstellen.
,,Dat komt vooral door de opvatting dat er in het hindoeisme veel goden
bestaan, waar het christendom slechts een God kent. De goden in het hindoe&iuml;sme
staan voor alle eigenschappen van de mens. Drie goden zijn de belangrijkste
Brahma is de schepper, Vishnu de beschermer en Shiva de vernietiger. Maar
al die goden staan in feite ook voor een God, de natuur, het zijn. Voor
mij is 'God' wel degelijk het centrum van de kosmos, het universum", zegt
Subbaiah.
<p>Het was voor Subbaiah een complete verrassing dat het beeld op een begraafplaats
terecht is gekomen. ,,Ik had het beeld in Den Bosch gemaakt om het op de
expositie in Vlaardingen te laten zien. Aan een begraafplaats had ik nooit
gedacht. Wij kennen geen begraafplaatsen in India, alleen moslims worden
ter aarde besteld. Ik was toen ik in Europa kwam, ook nooit op een kerkhof
geweest."
<p>Langs het beeld loopt op enige afstand een weitje waar as mag worden
verstrooid – de Neiuwe ooster kent ook een crematorium. Er staat een bankje
bij het beeld zodat mense kunnen mediteren. Subbaiah: ,,Ik denk dat daar
behoefte aan is. Het beeld vraagt om een beschouwelijk moment."
<p>,, Voor mij is de begraafplaats geen enge plek. Ik houd van de sfeer,
het is een vreedzame plaats waar je kunt komen om er gewoon neits te doen
om een goede sfeer te voelen. Ik vind da graven veel zeggen over de wijze
waarop ze gemaakt zijn, meer dan over de mensen die er liggen. Het gaat
om de kunst van het dood-zijn en het gegeven om de dood als het ware te
vereeuwigen. Eeen graf geeft ook vorm aan die opmerkelijke linearitiet
van het leven: de mens staat midden tussen gebroote en dood. Als de mensen
heir komen dan moeten ze de mogelijkhied hebben om er te mediteren. Maar
bovenal moet het beeld een eenheid vormen met de omringende bomen en de
prachtige natuur die hier middenin de stad nog zo sterk aanwezig is."
<p>Zijn contacten met de westerse wereld hebben zijn belangstelling voor
het christendom ruimschoots gewekt. ,,Ik merk in Amsterdam trouwens dat
de mensen nauwelijks religieus zijn. Ik vind dat positief, Ik denk dat
er veel problemen uit de traditionele kerk voorkomen. geloof is voor mij
een deel van het leven. In India ga ik weinig naar de tempel, alleen&nbsp;
bij bijzondere gelegenheden samen met de familie. Nietemin houd ik van
de sfeer van tempels, zoals ik me ook goed voel in kloosters. Ik ben erg
geinteresseerd geraakt in het Oude Testement. Wat mij bezighoudt is de
relatie die mensen met God hebben. Ik vind dat God neit latijde de goede
dingen doet, dat hij de mensen soms chanteert. De mensen moeten moeite
doen om de hemel te verdienen."
<p>Cees Straus
<br>2002
<br>&copy; De Trouw

<br>&nbsp;
<br>&nbsp;
<p><a href="others_text.htm"><img SRC="back.gif" BORDER=0 height=19 width=19></a><a href="others_text.htm">Index:
Texts about KS</a></td>

<td ALIGN=RIGHT VALIGN=TOP>
<div align=right><object 
      codeBase=http://download.macromedia.com/pub/shockwave/cabs/flash/swflash.cab#version=5,0,0,0 
      classid=clsid:D27CDB6E-AE6D-11cf-96B8-444553540000 width=170 height=700><param NAME="movie" VALUE="intro.swf"><param NAME="quality" VALUE="high"><param NAME="salign" VALUE="RT"><param NAME="bgcolor" VALUE="#CCCCCC"><embed src="intro.swf" quality=high salign=RT bgcolor=#CCCCCC              
      WIDTH=200 HEIGHT=700 TYPE="application/x-shockwave-flash"             
      PLUGINSPAGE="http://www.macromedia.com/shockwave/download/index.cgi?P1_Prod_Version=ShockwaveFlash"></embed></object></div>
</td>
</tr>
</table></div>

</body>
</html>
